Kompetens inom IT efterfrågas i nästan alla branscher och det finns många yrkesroller för IT-utbildade.
Några av de vanligaste arbetsuppgifterna är utveckling av programvara, system och hårdvara, datadrift,
underhåll av system, utbildning av användare, projektledning, planering av IT- stöd och driftsäkerhet mm.
Den pågående digitaliseringen medför att efterfrågan ökar starkt.
Enligt arbetsförmedlingens yrkesprognos så har jobben inom Data/IT mycket stora möjligheter,
där efterfrågan på arbetskraft i yrket är betydligt större än utbudet.
Bedömning är att samhällets ökande behov av digitala tjänster, kommer att skapa en fortsatt hög efterfrågan på fem års sikt.
Idag upplever fyra av tio arbetsgivare brist på nyexaminerade inom systemvetenskap och programmering,
och endast två av tio arbetsgivare upplever att tillgången på nyexaminerade systemvetare är god.
När det gäller tillgången på yrkeserfarna är bristen än mer påtaglig.
Drygt sex av tio arbetsgivare uppger att det är brist på yrkeserfarna systemvetare och programmerare.
Konkurrensen om jobben är därför mycket liten för såväl nyexaminerade samt yrkeserfarna.
De kompetenser som idag efterfrågas av branschen lägger stor vikt vid karaktärsdrag,
där det enligt de flesta jobbannonser efterfrågas att man är flexibel, lösningsorienterad, lagspelare,
har god samarbetsförmåga, att man är kommunikativ, nyfiken, kunna ge och ta konstruktiv kritik,
viljan att ta till sig ny kunskap och utvecklas. Egenskaper anpassade efter att kunna arbeta agilt,
som många arbetsplatser idag har som arbetssätt,
b.la Postkodlotteriet, Arbetsförmedlingen, Trafikverket, Kriminalvården, SCANIA och Försvarsmakten mm.